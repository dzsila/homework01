A Git egy verziókezelő, arra szolgál, hogy fileok (programok, dokumentációk, stb) különböző verzióit kordában tartsa, elkönyvelje, tárolja és megossza.  Röviden összefoglalva a Git annyit csinál, hogy amikor azt mondjuk neki (commit), akkor egy directoryról csinál magának egy helyi adatbázist a .git nevű könyvtárba. Ezekkel az adatbázisokkal

- nyomon tudja követni, hogy mikor hogyan változott a könyvtárunk,
- vissza tudja állítani bármelyik korábbi (commit-olt) állapotát a könyvtárnak,
- szinkronizálni tud egy másik gépen levő hasonló könyvtárral, közben intelligensen átvezeti a változásokat, illetve jelez, ha nem megy neki.